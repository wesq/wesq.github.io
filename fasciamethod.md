---
layout: page
title: FasciaMethod
subtitle: FasciaMethod & PowerMethod - ETÄvalmennus 5.-28.1.2022

formspree_comment: true
comment_teksti: Kysy lisätietoja valmennuksesta

bigimg: img/FaMe.kansikuva.jpg
---

### Valmennus tuo sinulle menetelmät, jotka vahvistavat ja huoltavat kehoasi järkevästi.
<p></p>
<p class="otsikkolistapalkki">
TUNNE LIIKKEEN VAPAUTTAVA VOIMA KEHOSSASI
</p>

![fasciamethod](/img/Fame.mainoskuva.jpg "FasciaMethod"){: .image-right :}


*Kankea ja vetämätön olo? Pitäisi saada liikettä päiviin, mutta salit on kiinni ja yksin ei tule kotona oikein tehtyä... Kuulostaako tutulta?
Miltä kuulostaisi säännöllisesti kotiin tulevat voima- ja liikkuvuusharjoitteet, joissa valmentaja tekee kokoajan mukanasi opastaen ja motivoiden?*

FasciaMethod & PowerMethod– ETÄvalmennus tuo treenit kotiisi verkon välityksellä! Se sisältää kaksi kertaa viikossa 35-40 minuutin mittaiset harjoitukset suljetussa Facebook-ryhmässä. Keskiviikon harjoitus on lihaskuntotreeni PowerMethod ja perjantain treeni on FasciaMethod huoltava harjoitus. Harjoitukset ohjataan livenä keskiviikkoisin ja perjantaisin, joiden tarkemman aikataulun löydät ryhmästä. Lisäksi kaikki harjoitukset jäävät tallenteena ryhmään 6.2.2022 asti. Voit siis tehdä ne juuri silloin, kun sinulle itsellesi parhaiten sopii!

**Valmennus ajalla 5.-28.1.2022** + tallenteet katsottavissa 6.2.2022 asti <br/>
**Sisältö:** 2 krt/vko 35-40 minuutin FaMe & PoMe-ohjaus ( yht. 8 kertaa )<br/>
**Hinta:** 48€ (sis. alv) - maksu laskulla, Mobilepaylla tai liikuntaedulla (Edenred, Smartum, ePassi, eazybreak)

### Mitä on FasciaMethod?


*Fasciat, eli sidekudoskalvot ketjuttavat lihaksia yhdistäen ne toisiinsa. Liikkeen avulla pääsemme nesteyttämään näitä sidekudoskerroksia, jolloin kehon liikkuvuus paranee. Tämä auttaa myös voimansiirrossa, ja on arveltu, että jopa 30% lihasvoimasta välittyisi pelkästään fasciarakenteiden välityksellä.*

![fasciamethod_logo](/img/fasciaME-pieni.jpg "FasciaMethod logo"){: .image-left :}FasciaMethod on kokonaisvaltainen kehonhuoltotunti, jossa pääset huoltamaan kehosi jumeja ja pysähtymään itsesi äärelle. Tunnilla keskitymme parantamaan liikkuvuutta toiminnallisin aktiivisin venytyksin nivelten täysiä liikeratoja käyttäen, hyvällä kehon kannatuksella ja lihastoimintaketjuja (faskialinjoja) mukaillen. 
Teemme lempeästi kehon yleisimpiin heikkoihin ja kireisiin alueisiin
suunnattuja liikehallinta- ja liikkuvuusharjoitteita, sekä hyödynnämme hierontapalloa faskiakerrosten välisen liukumisen lisäämiseksi ja faskioiden nesteyttämiseksi.
Harjoittelua rytmitetään hengityksellä. 

### Mitä on PowerMethod?


*Metodi on turvallinen, toiminnallinen ja tehokas harjoittelumuoto. Tavoitteena on opettaa ihmisiä tekemään monipuolista voimaharjoittelua sisällyttäen kehon tukilihasten aktivointi osaksi lihaskuntotreenejä. Näin voimme välttyä, ja jopa kuntouttaa lieviä tuki- ja liikuntaelinvaivoja.*


![powermethod-logo](/img/PowerMethod_pieni.jpg "PowerMethod logo"){: .image-left :}PowerMethod tuo fysioterapeuttisen ja kuntouttavan näkökulman osaksi lihaskuntoharjoittelua. Harjoittelussa kehitetään monipuolisesti voimaa tuki- ja liikuntaelimistön hyvinvointi edellä. Treenissä teemme toiminnallisia moninivelliikkeitä, sekä kehon tukilihaksia aktivoivia tukiliikkeitä. Alkulämmittelyssä ja loppuverryttelyssä hoydynnetään FasciaMethod-konseptin toiminnallisia liikkuvuusharjoitteita.

Harjoitukset soveltuvat kaikille, jotka haluavat parantaa suorituskykyään ja edistää hyvinvointiaan. FasciaMethod & PowerMethod on suomalaisten fysioterapeuttien kehittämiä metodeja. Ne ovat kehitetty pitämään yllä tuki- ja liikuntaelimistömme terveyttä ja hyvinvointia. Kun harjoittelemme näiden konseptien periaatteiden mukaisesti, kehitämme liikkuvuuden lisäksi myös voimansiirtoa, ketteryyttä, koordinaatiota ja liikehallintaa kehossamme.

Harjoituksia varten tarvitset noin jumppamaton verran tilaa, pitkän kuminauhan, sekä kovan fasciapallon. Voit hyvin tehdä pallohieronnan myös tennispallolla, tai jättää sen halutessasi myös välistä. 

[ILMOITTAUDU VALMENNUKSEEN TÄTÄ TEKSTILINKKIÄ PAINAMALLA (aukeaa erillinen ilmoittautumiskaavake)](https://forms.gle/AT3hzPk5VUE5HBrK8){:target="_blank"} 

**_Elokatsu pidättää itsellään kaikki oikeudet muutoksiin._**  
[Lue ryhmien valmennusehdot tästä](/valmennusehdot)
