---
layout: page
title: Missio
subtitle: Mitä haluan toiminnallani tuoda arkeesi?

bigimg: img/a_missio.jpg
---
### Hyvinvointia lempeydellä

*Elokatsu toimii hyvinvoinnin ja liikunnan parissa, vahvana haluna tuoda lempeää hyvinvointia ja liikkeen iloa ihmisten arkeen. Ohjaan lasten ja aikuisten pienryhmäliikuntaa, sekä tarjoan yksilö- ja ryhmävalmennuksia hyvinvoinnin eri osa-alueilla. Löydät palveluni erilliseltä välilehdeltä.*

Sloganini ”uusi lempeä elo” kuvastaa ideologiaani hyvinvointivalmentajana, ja tapaa jolla haluan valmentajana kohdata sinut. Haluan auttaa ihmisiä kokonaisvaltaisen hyvinvoinnin parissa painottaen lempeän hyväksymisen tärkeyttä. Matka syvemmälle itseeni ja lempeän hyväksyvä suhtautuminen tekemisiini on minullakin jatkuvaa opettelua ja haparoimista, elämän pituinen matka jossa aina voi oppia uutta. Haluan myös tuoda ihmisten arkeen enemmän liikunnan ja liikkeen iloa sallivuuden ja rentouden kautta. Olen valmennettavilleni ennen kaikkea rinnallakulkija ja kanssaeläjä, tukien ja kannustaen matkaasi kohti hyvinvoivaa ja energistä arkea. 

<br/>
![Hyvinvointia lempeydellä](/img/hyvinvointia_lempeydella.jpg "Hyvinvointia lempeydellä"){: .center-block :}
<br/>

### Mistä kaikki on lähtenyt liikkeelle?

Elokatsun matka on lähtenyt liikkeelle yhden ihmisen vahvasta palosta tuoda maailmaan lisää lempeää, sallivaa ja hyvinvoivaa eloa.
Nuoresta saakka liikunta ja liike ovat kuuluneet elämääni. Minulla on kuitenkin ollut elämässäni jaksoja, kun en ole jaksanut kiinnittää huomiota hyvinvointiini, tai toisinpäin niin, että olen vaatinut itseltäni aivan liikaa. Molemmilla tavoilla olen voinut huonosti. Matkan varrella olen kuitenkin oivaltanut, että vain minä itse olen vastuussa itsestäni. Voin ottaa ohjat omiin käsiini, oppia arvostamaan itseäni, olemaan itseni puolella ja voida näin paremmin. Olen siis itsekin tehnyt eräänlaisen elämäntapamuutoksen ja harjoitellut samojen asioiden äärellä, siispä ymmärrän hyvin mitä asiakkaani käyvät läpi.

Oma kiinnostus hyvinvointiin on kasvanut vuosien aikana pala palalta ja tämä palo sisälläni on sysännyt minua eteenpäin opiskelemaan aiheesta. Vuonna 2013-2014 opiskelin vuoden funktionaalisen lääketieteen ravitsemustieteitä, jonka jälkeen ravinto ja sen avulla hyvinvoinnin lisääminen on ollut lähellä sydäntäni. Vuosien varrella olen opiskellut myös erilaisia pieniä kokonaisuuksia ravinnosta ja muusta hyvinvoinnista, joiden myötä olen tullut kokoajan tietoisemmaksi halustani auttaa myös muita sen parissa. Vuonna 2018 aloitin hyvinvointivalmentajan opinnot, joissa nähtiin ihminen kokonaisuutena. Pääsin opiskelemaan kokonaisvaltaisesti asioita ravinnosta, palautumisesta ja levosta, luonnon vaikutuksesta hyvinvointiin, sekä liikkeestä esimerkiksi ryhmäliikunnan ja kuntosalimaailman puolella. Samalla opiskelin myös yliopistossa ravitsemustieteen perusopinnot, jotta ymmärtäisin ravitsemuksen kokonaisuutta paremmin.
Näiden opiskelujen myötä minua alkoi myös enemmän kiehtomaan, miten yksilön motivaatiota muutokseen voisi synnyttää ja ylläpitää. Siispä vuonna 2019 polkuni jatkui opiskelemaan psyykkistä valmennusta yliopistoon liikuntapsykologian opintojen pariin. Tällä hetkellä opiskelen palautumisen valmennusta, ja palo kouluttaa itseäni lisää on suuri, sillä ihmisen kokonaisvaltainen hyvinvointi koostuu niin monenlaisista pienistä asioista.

Tmi elokatsu on perustettu keväällä 2019 ja se toimii tällä hetkellä Tuusulan, Sipoon ja Helsingin alueella. Vahva haluni on auttaa ja tukea yksilöä itse löytämään omasta elämästään ne palikat, joilla tuoda elämään hyvää oloa. Oletko sinä milloin viimeksi pysähtynyt sen äärelle, millaisista asioista juuri Sinun hyvinvoiva arki koostuu?