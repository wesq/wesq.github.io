---
layout: post
title: Liikkeelle liikkeellä - omalla tyylillä
tags: [hyvinvointi, liike, liikunta, joustavuus, lempeys]
formspree_comment: true
comment_teksti: Haluatko kommentoida blogitekstiä?
---

#### Kuka on liikunnallinen tyyppi?



Olen kerran jos toisenkin kuullut lauseen ”mä en ole oikein liikunnallinen ihminen”.
Mutta onko todella näin? Peruutetaanpa hieman taaksepäin, ja mietitään hetki liikettä.

#### Liikunta – vai sittenkin liike?

Usemmat meistä liikkuvat ja liikuttavat kehoaan tavalla tai toisella päivittäin. Liikettä on kaikki se, kun liikumme. Tulee askeleita, tulee kurotuksia ylähyllylle ja kyykistymisiä alahyllylle. Hypähdetään sohvan nurkkaan tai venytetään ja vanutetaan pitkin pituuttamme. Varmaan aika huomaamattamme. Tai ehkä tietoisesti hikoillaan punttitreeniä salilla, hiihdetään metsässä, valitaan kävellä lähikauppaan auton sijasta tai tehdään pieni kehoa huoltava harjoite. Mikä näitä yhdistää? Kaikki nämä on liikettä. Me liikutetaan meidän kehoa, jokainen omalla tyylillä!

Monipuolinen liike tekee mielelle ja keholle hyvää. Voisiko liikuntaa sittenkin tarkastella ennemmin liikkeenä? Liikkeenä, jota tapahtuu toistuvasti, soljuen osana sun arjessa. Siispä liikkeen näkökulmasta; oletko sittenkin liikunnallinen ihminen? Vai mitä pitää tehdä, ansaitakseen ”liikunnallinen”-tittelin?  Liike on kaikkea liikkumista, ja yhtäkkiä jokainen meistä onkin aika liikunnallinen tyyppi, eikö?


#### Millaisesta liikkeestä pidät?

Kun lähdetään toteuttamaan liikettä, ihan ydinkysymyksiä on, että millaisesta liikkeestä sinä itse pidät. Mikä innostaa, se myös helpommin liikuttaa. On tärkeää valita arkeen sellainen liike, jota lähtökohtaisesti on kiva tehdä. Josta sinä saat enemmän, kuin annat.

Liikkeen näkökulmaan kuuluu mielestäni vahvasti myös joustavuuden teema. Kun liike on liikettä sellaisenaan, se ei niin helposti muutu suorituskeskeiseksi. Liikkeen myötä saamme kokeilla ja ihmetellä. Saamme tilaisuuden harjoitella, yrittää uudelleen ja oppia. Meillä jokaisella on luontainen tapamme liikkua, kunhan vaan saamme tilaisuuden kokeilla ja kokea. Ja kun lähdemme ennakkoluulottomasti kokeilemaan, saatamme huomata löytävämme jotain uutta ja upeaa.

>>>**“Joustavuus voi parhaimmillaan viedä sinut jonkun uuden ja upean äärelle!”**

Vallitseva aika voi haastaa myös monen ajatuksia siitä, mitä kaikkea liike voi olla silloin, kun monet liikuntapaikat ovat kiinni. Löydämmekö joustavia tapoja liikkua ja liikuttaa kehoamme, vai herääkö vastustus ja epävarmuus uuden äärellä?

Olemme viime aikoina saattaneet olla pakon edessä kokeilemassa mm. ulko- ja etäliikuntaa, joka voi herättää meissä valtavasti tunteita. Saattaa jännittää tai pelottaa. Ehkä mietityttää mitä tästä tulee, tai ärsyttää ja suututtaa koko tilanne. Kaikki nämä tunteet ovat sallittuja. Voit kuulostella ja puhua ääneen näitä fiiliksiä, mitä ne sinussa herättävät. Sallia nämä kokemukset, olla niiden äärellä. Ja silti, voit myös joustavasti antaa mahdollisuuden, ja lähteä kokeilemaan uutta.

![Hyvinvointia lempeydellä](/img/blogi_4_ulkotreeni.jpg "Hyvinvointia lempeydellä"){: .center-block :}

> Kokeile rohkeasti ja löydä sun oma liike, joka liikuttaa sua!

Kuka tietää, jos sieltä vaikka löytyykin joku mieluinen tapa liikuttaa sun kehoa?
Lopuksi voin kertoa vielä yhden salaisuuden. En pari vuotta sitten olisi koskaan voinut kuvitella olevani se liikuttaja, joka ohjaa ryhmiään ulkona talvella.  Ja nyt mulla pyörii ympäri vuoden liikuntaryhmiä ulkona, säällä kuin säällä. Niin ne ajat ja ajatukset vaan voivat muuttua!

Haluaisitko lähteä lisäämään liikettä pienillä askelilla sun arkeen? Jos kaipaat tässä apua, niin ([lue viime elokuinen postaus hyvinvoinnin rakentamisesta pienin teoin](https://www.elokatsu.fi/2021-08-11-Hyvinvointia_lempeydella_-_saako_vahemmalla_kuitenkin_lopulta_enemman/){:target="_blank"}) ja lähde sen avulla kokeilemaan ja etsimään sulle sopivaa liikettä. Ja aina voit myös ottaa yhtyettä minuun ja starttailla yksilövalmennusta, jos sellainen innostaa.

Meidän kehot nauttii siitä, kun ne saa pysyä liikkeessä. Millä uudella ( tai vanhalla hyvällä ) tavalla sä voisit lähteä liikuttamaan tänään sun kehoa? Nauttien liikkeestä. Ja arvostaen kehosi kykyä pysyä liikkeessä.

Lempeydellä; Kati
