---
layout: page
title: Esittely
subtitle: Kuka on elokatsu?

bigimg: img/a_esittely.jpg
---

<h3> <span class='notbold'> Olen </span>Kati Sokka, elokatsun <span class='notbold'> perustaja. </span></h3>
<br/>
![elokatsu](/img/esittely_1.jpg "elokatsu"){: .image-right :}
<br/>
Olen kellokoskelainen yrittäjä ja lempeän kohtaamisen vahva kannattaja. Olen innostuja ja pirskahteleva persoona, jonka missio on tarjota ihmisille hyvinvointia lempeydellä. Liikettä ilo edellä, onnistumisia ja hyvää oloa!  
<br/><br/>

![Elämäntapamuutos](/img/esittely_2.jpg "Elämäntapamuutos"){: .image-left :}
<br/>
Inspiroidun ja innostun helposti uusista asioista. Sydäntäni lähellä on liikunnan ilo ja monipuolisuus, hetkiin pysähtyminen ja palautumisen arvostaminen, sekä luonnon hoitava voima. Rakastan marjasmoothieita, suklaata, metsässä haahuilua, avantouintia ja arjen pienten hetkien fiilistelyä. Nautin lempeistä kohtaamisista ja tummapaahtoisesta kahvista. Liikkujana olen terveysliikkuja, joka nauttii liikunnasta elämän ja arjen mahdollistajana. Liike ja erityisesti voimaharjoittelu on minulle apukeino voida hyvin, sillä haluan jaksaa arjessa tehdä asioita, jotka ovat itselleni tärkeitä.

<br/><br/>

![Kati ja luonto](/img/esittely_3.jpg "Kati ja luonto"){: .image-right :}
<br/>
Lähestymistapani hyvinvointiin on lempeän tarkasteleva, sekä yksilöä kuunteleva ja arvostava. Valmentajana vahvuuksiani on asiakkaan kohtaaminen, kokonaisvaltaisen hyvinvoinnin huomioiminen ja suunnittelu, sekä arjen muuttuvien resurssien ymmärtäminen. Parhaiten pystyn auttamaan sinua elämäntapamuutoksen tekemisessä pitkäjänteisesti pienin askelin, liikunnan aloittamisessa ja sen järkevässä lisäämisessä, palautumisen ja arjen resurssien huomioivassa liikkumisessa, arjen toimintakyvyn ja liikkuvuuden lisäämisessä, sekä motivaation ja ilon kautta tekemisessä. Saat minulta apua myös mm. perinteisemmissä pt-palveluissa ja kuntosaliohjelmissa.


**Koulutukseltani** olen **lähihoitaja**, **liikuntaneuvoja**, **hyvinvointivalmentaja** ja **personal trainer**. Hyvinvointivalmentajan opinnot (Riveria) ovat sisältäneet ryhmäliikunta- ja kuntosaliohjausta, ravintovalmennusta, sekä palautumisen ja psyykkisen hyvinvoinnin valmennusta. Tämän jälkeen olen suorittanut liikunta-alan ammattitutkinnon Kisakallion Urheiluopistossa, josta sain ammattinimikkeen liikuntaneuvoja, sekä Urheiluopistojen sertifioiman personal trainer nimikkeen.
**Lisäksi olen lukenut** avoimessa yliopistossa **ravitsemustieteen, sekä liikuntapsykologian perusopinnot**. Olen myös lisäkouluttanut itseäni mm. **PowerMethod- ja FasciaMethod-valmentaja**ksi, käynyt Marin Sport Performance Level 1 ohjelmointikoulutuksen, opiskellut palautumisen valmennusta, sekä käynyt lukuisia pienempiä liikunta- ja hyvinvointialan koulutuksia. Koulutan jatkuvasti itseäni lisää, jotta voin tarjota laadukkaita palveluita asiakkailleni.
<br>
<br>
![Valmentaja](/img/esittely_4.jpg "Valmentaja"){: .image-right :}
<br>
*Jos ajattelet, että voisin olla oikea valmentaja sinulle, niin ota yhteyttä ja katsotaan yhdessä miten voisin auttaa Sinua. Parhaiten tavoitat minut sähköpostilla kati@elokatsu.fi*

Löydät "Palvelut"-välilehdeltä kootusti kaikki ohjaukset ja lisätietoja niistä. Toimin pääasiassa Tuusulan Kellokoskella, lisäksi yhtenä päivänä viikossa Itä-Helsingissä. Ohjaukset voidaan toteuttaa joustavasti salilla, ulkona tai asiakkaan kotona. Kotikäynneistä veloitan + 10-20€ matkakilometreistä riippuen.

Kiva kun olet, juuri siinä. -Kati ❤️