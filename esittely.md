---
layout: page
title: Esittely
subtitle: Kuka on elokatsu?

bigimg: img/a_esittely.jpg
---

<h3> <span class='notbold'> Olen </span>Kati Sokka, elokatsun <span class='notbold'> perustaja. </span></h3>
<br/>
![elokatsu](/img/elokatsu4.jpg "elokatsu"){: .image-right :}
<br/>
Olen kellokoskelainen yrittäjä, vaimo,  ja lempeän kohtaamisen vahva kannattaja. Olen innostuja ja pirskahteleva haaveilija, jonka missio on tarjota ihmisille hyvinvointia lempeydellä. Liikunnan iloa ja onnistumisia pienin askelin.  
<br/><br/>

![Elämäntapamuutos](/img/eloisakeho3.jpg "Elämäntapamuutos"){: .image-left :}
<br/>
Omassa arjessani inspiroidun ja innostun helposti uusista asioista, ja olenkin monesti sellainen "ensin toimitaan, sitten mietitään" - persoona. Tiedän myös hyvin miltä tuntuu, kun esim. elämäntapamuutosta tehdessä on fiilis, että "kaikki mulle heti nyt, täysillä eteenpäin!"
Tämän rinnalla olen itse tehnyt paljon töitä, askel kerrallaan, lempeän pysähtymisen ja itsensä kuuntelun kanssa. Kun ehdin pysähtyä enemmän, opin kuulostelemaan ja tunnistamaan tarpeitani, ja antamaan itselleni ja keholleni sitä mitä se milloinkin kaipaa. Tätä sanomaa haluan tuoda myös asiakkaideni elämään. Muutosta kannattaa tehdä pienin askelin, se kantaa pidemmälle.

<br/><br/>

![Kati ja luonto](/img/elokatsu_luonto.jpg "Kati ja luonto"){: .image-right :}
Omaa sydäntäni lähellä on liikunnan ilo ja monipuolisuus, hetkiin pysähtyminen ja palautumisen arvostaminen, sekä luonnon hoitava voima.
Rakastan marjasmoothieita, suklaata, metsässä haahuilua, avantouintia ja arjen pienten hetkien fiilistelyä. Nautin lempeistä kohtaamisista ja tummapaahtoisesta kahvista. Liikkujana olen terveysliikkuja, joka nauttii liikunnasta mahdollistajana. Liikunta on minulle keino voida hyvin, sillä haluan jaksaa arjessa tehdä asioita, jotka ovat itselleni tärkeitä.


Hyvinvoinnin puolella toivon voivani tuoda enemmän lempeyttä ja pysähtymistä arjen keskelle. Hyvää oloa ja liikunan iloa ihmisten arkeen.  
Lähestymistapani hyvinvointiin on lempeän tarkasteleva, sekä yksilöä kuunteleva ja arvostava. Valmentajana vahvuuksiani on lempeä kohtaaminen ja arjen muuttuvien resurssien ymmärtäminen. Parhaiten pystyn auttamaan sinua elämäntapamuutoksen tekemisessä pitkäjänteisesti pienin askelin, liikunnan aloittamisessa ja sen järkevässä lisäämisessä, palautumisen ja arjen resurssien huomioivassa liikkumisessa, arjen toimintakyvyn ja liikkuvuuden lisäämisessä, sekä motivaation ja ilon kautta tekemisessä. Saat minulta apua myös mm. perinteisemmissä pt-palveluissa ja kuntosaliohjelmissa.


**Koulutukseltani** olen **lähihoitaja**, **liikuntaneuvoja**, **hyvinvointivalmentaja** ja **personal trainer**. Hyvinvointivalmentajan opinnot (Riveria) ovat sisältäneet hyvinvointivalmennuksen lisäksi kuntosaliohjausta ja ryhmäliikunnanohjausta, sekä palautumisen ja psyykkisen hyvinvoinnin valmennusta. Liikunta-alan ammattitutkinnon olen suorittanut Kisakallion Urheiluopistossa, josta sain ammattinimikkeen liikuntaneuvoja, ja myös Urheiluopistojen sertifioiman personal trainer nimikkeen.
**Lisäksi olen lukenut** avoimessa yliopistossa **ravitsemustieteen, sekä liikuntapsykologian perusopinnot**. Olen myös lisäkouluttanut itseäni mm. **PowerMethod- ja FasciaMethod-valmentaja**ksi, käynyt Marin Sport Performance Level 1 ohjelmointikoulutuksen, opiskellut palautumisen valmennusta, sekä käynyt lukuisia pienempiä liikunta- ja hyvinvointialan koulutuksia. Koulutan jatkuvasti itseäni lisää, jotta voin tarjota laadukkaita palveluita nyt ja jatkossa.
<br>
<br>
![Valmentaja](/img/valmentajasi.jpg "Valmentaja"){: .image-right :}
<br>
*Jos sinua kiinnostaa hyvinvointi ja lempeämpi ote sen kanssa, niin ota yhteyttä ja katsotaan yhdessä miten voisin auttaa Sinua. Parhaiten tavoitat minut sähköpostilla kati@elokatsu.fi*

Löydät "Palvelut"-välilehdeltä kootusti kaikki ohjaukset ja lisätietoja niistä. Toimin Kellokosken, Järvenpään ja Itä-Helsingin alueella.

Kiva kun olet, juuri siinä. -Kati ❤️